<?xml version="1.0" encoding="utf-8"?>
<html>
  <head>
    <title>Dr <name>Mihail Arsenović</name> (1930-1992), docent</title>
    <meta http-equiv="Content-type"
    content="text/html; charset=utf-8" />
  </head>
  <body background="../dtile.jpg" style="font-family: verdana">
    <a href="../nastPoAbecedi.htm">
      <font color="#550000" size="-1">POVRATAK</font>
    </a>
    <p>
      <img src="foto.jpg" align="right" />
      <font color="#990000" size="+2">Dr Mihail Arsenović
      (1930-1992)</font>
      <br />
      <font color="#550000" size="-1">docent</font>
    </p>
    <p>
      <font color="#550000" size="-1"><seg>Rođen je <dat>26. marta 1930.
      godine</dat> u <loc>Krivaji</loc>, (tada) opština krivajska, srez pocerski u
      zemljoradničkoj porodici roditelja Zagorke i Pavla, a umro je
      u Beogradu 10. avgusta 1992. godine. </seg><seg>Osnovnu školu (četiri
      razreda) je završio u rodnom mestu, a gimnaziju (osam
      razreda) u Šapcu, gde je i maturirao 1948. godine. </seg><seg>Iste
      godine se upisao na Prirodno-matematički fakultet u Beogradu
      na studijsku grupu za matematiku. </seg><seg>Diplomirao je 30. septembra
      1953. godine. </seg><seg>Posle završenih studija, od 13. decembra 1953.
      godine do 29. septembra 1954. godine, radio je na PMF u
      Beogradu na grupi za matematiku u zvanju profesora srednje
      škole dodeljenog na rad. </seg><seg>Vojni rok je služio 1954. i 1955.
      godine. </seg><seg>Od 1. decembra 1955. do 30. aprila 1956. godine je
      radio na istom Fakultetu kao honorarni asistent s punim
      radnim vremenom, a od 1. maja 1956. godine do izbora za
      docenta 1973. godine kao asistent. </seg><seg>Za docenta za predmete 
      <i>Teorija parcijalnih diferencijalnih jednačina</i> i 
      <i>Matematika</i> u Institutu za matematiku PMF-a u Beogradu
      izabran je 1973. godine. </seg><seg>Školske 1966/67. godine je bio 10
      meseci na specijalizaciji na Moskovskom državnom univerzitetu
      kod prof. O.A. Olejnika. </seg><seg>Doktorsku disertaciju pod naslovom 
      <i>Cauchy</i>-jev problem za jednačinu tipa 
      <i>Euler-Poisson-Darboux</i>-a je odbranio 28. juna 1972.
      godine na PMF u Beogradu. </seg><seg>Kao asistent s velikim uspehom je
      držao vežbe iz sledećih predmeta: 
      <i>Analiza</i> I, 
      <i>Analiza</i> II, 
      <i>Algebra</i> I, 
      <i>Euklidska geometrija</i>, 
      <i>Diferencijalne jednačine matematičke fizike</i>, 
      <i>Diferencijalne parcijalne jednačine</i> i 
      <i>Analitička geometrija</i>. </seg><seg>U ovom radu isticao se velikim
      zalaganjem, odgovornošću i stručnošću u metodičko-pedagoškom
      smislu. </seg><seg>Držao je predavanja iz sledećih predmeta: 
      <i>Jednačine matematičke fizike</i> (za studente matematike),
      
      <i>Matematika</i> I i 
      <i>Matematika</i> II (za studente fizike). </seg><seg>Na Filozofskom
      fakultetu Univerziteta u Nišu predavao je 
      <i>Analizu</i> II i 
      <i>Analitičku geometriju</i>. </seg><seg>I kao predavač isticao se
      visokom stručnošću, pedantnošću i, iznad svega, korektnim
      odnosom prema studentima. </seg><seg>Napisao je udžbenik-skripta 
      <i>Jednačine matematičke fizike</i>, Skriptarnica Saveza
      studenata PMF u Beogradu, 1977. godine. </seg><seg>Skripta su pisana
      rukom, lepim i njegovim studentima dobro poznatim rukopisom.
      </seg><seg>Neznatnom redakcijom i prilagođavanjem izmenjenom programu
      odgovarajućeg predmeta skripta su mogla biti dobar
      univerzitetski udžbenik. </seg><seg>Dr M. Arsenović je pokazivao veliko
      interesovanje za nastavu matematike u osnovnoj i srednjoj
      školi. </seg><seg>Veoma su bila zapažena njegova predavanja na zimskim
      seminarima o nastavi matematike u organizaciji Društva
      matematičara Srbije. </seg><seg>Bio je vrlo aktivan u radu s mladima
      koji su pokazivali veći interes za matematiku. </seg><seg>Počeo je s
      predavanjima na pripremama olimpijskih ekipa iz matematike, a
      nastavio učešćem u radu mnogih letnjih škola mladih
      matematičara (Pecka, Tara, Krupanj, Jelsa, ...). </seg><seg>Napisao je
      vrlo korisnu knjižicu 
      <i>Kombinatorika</i> - Zbirka zadataka, Materijali za mlade
      matematičare, Društvo matematičara, fizičara i astronoma
      Srbije, Beograd, 1965. godine. </seg><seg>I drugi stručni članci su
      namenjeni prvenstveno mladim matematičarima. </seg><seg>Posebno je
      zanimljiv članak 
      <i>Tangenta konusnih preseka</i>, Matematika, 1, 1975,
      Beograd, gde se na vrlo interesantan i pregledan način
      razmatra problem tangente bez primene diferencijalnog računa.
      </seg><seg>Predavao je 
      <i>Analizu s algebrom</i> u Matematičkoj gimnaziji u
      Beogradu. </seg><seg>Njegov način predavanja i ocenjivanja pamte njegovi
      učenici ali i kolege. </seg><seg>Može se slobodno reći, bez
      preterivanja, da su izuzetni i talentovani učenici imali
      pravog učitelja - čika Arsu, kako su ga tada a i kasnije
      zvali. </seg><seg>Bio je na dužnosti prodekana za nastavu od 1. oktobra
      1983. do 30. septembra 1984. godine. </seg><seg>Zalagao se za
      poboljšanje uslova studiranja, podizanje nivoa nastave (i
      predavanja i vežbanja) i regularnosti nastavnog procesa.
      </seg><seg>Naučna aktivnost dr M. Arsenovića u potpunosti je posvećena
      diferencijalnim jednačinama. </seg><seg>U prvom svom radu, koji je
      saopšten na Međunarodnom simpozijumu za diferencijalne
      jednačine u Beogradu 1957. godine, a štampan je iste godine u
      časopisu 
      <i>Bulletin de la Societe mathematiciens et physiciens de la
      R.P. de Serbie, Vol. IX, 3-4 (1957)</i>, Beograd, proučavao
      je linearne parcijalne jednačine drugog i višeg reda s
      konstantnim koeficijentima s dve i više promenljivih. </seg><seg>Dao je
      postupak za dobijanje potpunih integrala. </seg><seg>Najviše je
      proučavao Cauchy-jev problem za jednačine tipa
      Euler-Poisson-Darboux-a ( EPD). </seg><seg>Jedan rad, publikovan u
      Vesniku Moskovskog univerziteta, i doktorsku disertaciju je
      posvetio ovom problemu. </seg><seg>Pored intenzivnog rada u redovnoj
      nastavi, rada sa mladim matematičarima i bavljenja naukom, dr
      M. Arsenović je uvek nalazio vremena za druženja i negovanja
      prijateljstava. </seg><seg>Mnogi njegovi poznanici i poštovaoci rado se
      sećaju njegovih šala i dosetki. </seg><seg>Ljubitelji šaha ga pamte kao
      beskompromisnog borca. </seg><seg>Poraze nije priznavao, jer su mu oni
      uvek bili inspiracija za nove napore i veru u pobedu u
      sledećoj prilici. </seg><seg>Svoju poslednju bitku, bitku s teškom
      bolešću, je vodio pun optimizma i vere u konačnu pobedu. </seg><seg>Na
      žalost, bitku nije dobio.</seg></font>
    </p>
    <p align="right">
      <font color="#550000" size="-1">
        <i>Arif Zolić</i>
      </font>
    </p>
    <p>
      <a href="biblio.ps">
        <font color="#990000" size="+1">Bibliografija</font>
      </a>
    </p>
    <p>
      <font color="#990000" size="+2">Radovi</font>
    </p>
    <p>
      <font color="#550000" size="-1">
        <a href="rad1.pdf" target="_self"
        style="text-decoration:none">
          <i>JEDAN POSTUPAK U REŠAVANJU CAUCHY-EVOG PROBLEMA ZA
          JEDNAČINU u
          <sub>tt</sub> = a
          <sup>2</sup>u
          <sub>xx</sub> + f(x,t)</i>
        </a>
      </font>
    </p>
    <p>
      <font color="#550000" size="-1">
        <a href="../nastPoAbecedi.htm">POVRATAK</a>
      </font>
    </p>
  </body>
</html>
