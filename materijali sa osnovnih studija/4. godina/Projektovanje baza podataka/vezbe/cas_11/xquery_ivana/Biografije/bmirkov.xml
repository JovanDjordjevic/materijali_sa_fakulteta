<?xml version="1.0" encoding="utf-8"?>
<html>
  <head>
    <title>Dr Branislav Mirković (6.7.1929-19.3.1993), vanredni
    profesor</title>
    <meta http-equiv="Content-type"
    content="text/html; charset=utf-8" />
  </head>
  <body background="../dtile.jpg" style="font-family: verdana">
    <a href="../desni.htm">
      <font color="#550000" size="-1">POVRATAK</font>
    </a>
    <p>
      <img src="foto.jpg" align="right" />
      <font color="#990000" size="+2">Dr <name>Branislav Mirković</name>
      (6.7.1929-19.3.1993)</font>
      <br />
      <font color="#550000" size="-1">vanredni profesor</font>
    </p>
    <p>
      <font color="#550000" size="-1"><seg>Rođen je u <loc>Kosturu (okrug
      Niš)</loc>, gde je završio osnovnu školu; gimnaziju je pohađao u
      Pirotu i Zemunu. </seg><seg>Diplomirao je 1953. godine na Matematičkoj
      grupi PMF u Beogradu. </seg><seg>Odmah posle diplomiranja 1953. godine,
      Branislav Mirković se zaposlio na Prirodno-matematičkom
      fakultetu, najpre kao profesor srednje škole dodeljen na rad
      na Univerzitetu, a zatim kao asistent, i to na grupi za
      mehaniku i astronomiju. </seg><seg>Od 1961. godine prelazi na grupu za
      matematiku, na kojoj nastavlja da radi do svoje iznenadne
      smrti. </seg><seg>Prve godine njegovog rada karakteriše mali broj
      zaposlenih asistenata, što kao posledicu ima potrebu za
      držanjem vežbi iz veoma velikog broja, i to vrlo raznovrsnih
      predmeta. </seg><seg>Navedimo samo neke: 
      <i>Teorija matrica i tenzora</i>, 
      <i>Racionalna mehanika</i>, 
      <i>Analitička geometrija</i>, 
      <i>Analiza</i>, 
      <i>Funkcionalna analiza</i>, 
      <i>Topologija</i>, 
      <i>Jednačine matematičke fizike</i>. </seg><seg>Ova raznovrsnost ostaće
      karakteristika Braninog stručnog i naučnog rada do kraja. </seg><seg>Bio
      je jedan od retkih univerzalno obrazovanih matematičara, kome
      nije bilo teško da sa punim razumevanjem pročita knjigu iz
      skoro svake oblasti savremene matematike. </seg><seg>Obim znanja koja su
      diplomirani studenti matematike u to vreme imali bio je, sa
      današnjeg stanovišta, vrlo skroman. </seg><seg>Prema Braninim rečima,
      vrhunac apstrakcije do kojeg se dolazilo bio je pojam grupe.
      </seg><seg>To je malu grupu mladih asistenata stavljalo pred težak
      zadatak da se prokrči put u nove oblasti matematike, da se
      odvoji od klasičnih disciplina koje su do tada negovane.
      </seg><seg>Brana se sa velikim žarom bacio na težak posao osvajanja
      novih oblasti matematike, koje se do tada u nas nisu
      razvijale, neumorno je učio, često sam i bez odgovarajuće
      pomoći. </seg><seg>Dva puta je (1960/61. i 1965.) boravio na Moskovskom
      državnom univerzitetu, gde se pod rukovodstvom profesora
      Šilova i Rajkova uputio u izučavanje apstraktne funkcionalne
      analize. </seg><seg>Pred njega su postavljeni veoma teški problemi,
      proistekli iz rada francuske matematičke škole, posebno
      Dijedonea, Lorana Švarca i Grotendika. Rezultat su bili
      njegovi prvi radovi o lokalno konveksnim prostorima tipa beta
      (induktivnim granicama Banahovih prostora), refleksivnim
      prostorima, kao i njegova doktorska disertacija 
      <i>Lokalno konveksni prostori i Banahovi diskovi</i>,
      odbranjena na Prirodno-matematičkom fakultetu 1970. godine.
      Na PMF-u u Beogradu bio je asistent (1954-1971), docent
      (1971-1983) i vanredni profesor (1983-1993). njegove vežbe
      bile su sve samo ne formalno održane. </seg><seg>Na njima je student
      matematike mogao da oseti svu lepotu predmeta za koji se
      opredelio, imao je utisak da učestvuje u stvaralačkom činu
      prilikom rešavanja svakog, i najjednostavnijeg zadatka. </seg><seg>To
      oduševljenje i nadahnuti pristup nastavi Brana je preneo i na
      predavanja koja je uskoro počeo da drži. </seg><seg>Posebno se to
      odnosilo na specijalne kurseve koje je odmah počeo da
      priprema. </seg><seg>Za tri godine održao je tri specijalna kursa: 
      <i>Teoriju distribucija</i>, 
      <i>Lokalno konveksne prostore</i> i 
      <i>Homološku algebru</i>, što je u situaciji kad takvih
      kurseva praktično kod nas nije bilo odmah privuklo više
      mladih matematičara koji su počeli sa njim da sarađuju. </seg><seg>Ubrzo
      je sa radom počeo seminar, nazvan Seminarom za funkcionalnu
      analizu, ali koji su svi zvali Braninim seminarom i kome je
      on posvetio ogromno vreme i energiju u narednih 20 godina. </seg><seg>Na
      njemu su svake nedelje izlagani originalni rezultati naših
      matematičara, ili referisani najaktuelniji radovi iz
      časopisa. Svaki je poslediplomac i doktorant detaljno izlagao
      svoje rezultate, a Brana je neumorno usmeravao svačiji rad i
      ispravljao sve uočene greške, bilo u stručnom smislu, bilo u
      načinu izlaganja, a kasnije i pisanja. </seg><seg>Rezultati, naravno,
      nisu izostali. Skoro iz svake generacije po neko od najboljih
      studenata pristupao je seminaru i, što je važno istaći,
      neuspešnih nije bilo. </seg><seg>Više od 20 odbranjenih magistarskih i
      doktorskih disertacija rezultat su kojim se malo ko u našoj
      sredini može pohvaliti. </seg><seg>Navedimo doktorske disertacije S.
      Radenovića, Z. Kadelburga, N. Rečkovskog, N. Lažetića, Lj.
      Čukića, V. Rakočevića i M. Dostanića. </seg><seg>Za veliki broj naučnih
      radova koji su proistekli iz tih disertacija slobodno bi se
      moglo reći da su delom i radovi Brane Mirkovića, mada mu
      nikad ni na kraj pameti nije bilo da zatraži koautorstvo.
      </seg><seg>Paralelno sa vođenjem Seminara, Brana je nastavio sa
      pripremanjem specijalnih kurseva. </seg><seg>Održao ih je više od deset,
      i to iz veoma raznorodnih oblasti: pored 
      <i>Apstraktne funkcionalne analize</i>, 
      <i>Teorije lokalno konveksnih prostora</i>, to su bili, na
      primer, kursevi iz 
      <i>Spektralne teorije operatora</i>, 
      <i>Homološke algebre</i>, 
      <i>Teorije diferencijabilnih mnogostrukosti</i>, pa i 
      <i>Kvantne mehanike</i>. </seg><seg>Neumorno je učio nove oblasti i
      trudio se da za sobom povuče i druge. </seg><seg>I sopstveni naučni
      interes polako je menjao, što nije redak slučaj za savremenog
      matematičara, od apstraktnijih ka konkretnijim i primenjenim
      disciplinama. </seg><seg>Tako je posle lokalno konveksnih prostora i
      primene metoda homološke algebre i teorije kategorija, došla
      na red spektralna teorija operatora i, najzad, kvantna
      mehanika. </seg><seg>Odlazio je na seminar u Institutu za fiziku i
      povremeno referisao na svom Seminaru neke najinteresantnije
      rezultate. </seg><seg>Iz te oblasti je i njegov poslednji naučni rad,
      koji je, na žalost, ostao u rukopisu, tačnije rečeno u
      računaru, jer je i time stigao poslednjih godina da se
      pozabavi. </seg><seg>Sam je objavio 11 naučnih i stručnih radova iz
      oblasti funkcionalne analize (specijalno, teorije lokalno
      konveksnih prostora). </seg><seg>Rezultati su u vezi sa induktivnim
      granicama lokolano konveksnih prostora, potprostorima konačne
      kodimenzije, kao i familijama ograničenih skupova u takvim
      prostorima. </seg><seg>Ovaj prikaz svakako bi bio nepotpun da se ne
      pomenu i redovni kursevi koje je Brana držao, izuzetno
      savesno, kao i sve što je radio. </seg><seg>To su bila predavanja iz
      predmeta 
      <i>Biomatematika</i>, 
      <i>Analiza</i> I, II i III, odnosno 
      <i>Funkcionalna analiza</i>. </seg><seg>Iz ove poslednje pripremio je
      najpre skripta, a zatim i redovan udžbenik 
      <i>Teorija mera i integrala</i>, izdat 1988. godine. </seg><seg>Pored
      redovnog materijala uključio je u njega i mnoge delove
      pogodne za izborne i specijalne kurseve, pa i predmete na
      poslediplomskim studijama. </seg><seg>Tako je nastala monografija koja
      će još sigurno mnogim generacijama omogućiti pripremanje i
      uvođenje u naučni rad u funkcionalnoj analizi. </seg><seg>Pomenimo i dva
      srednjoškolska udžbenika, kao i predavanja koja je držao u
      Nišu, Kragujevcu i Podgorici, odakle su takođe stizali neki
      njegovi učenici. </seg><seg>Stizao je da se posveti i najmlađima i da
      deo svog ogromnog znanja i oduševljenja za matematiku prenese
      i učenicima Matematičke gimnazije. </seg><seg>Zapamćen je kao odličan
      nastavnik i nesebičan čovek, uvek spreman da pomogne
      drugima.</seg></font>
    </p>
    <p align="right">
      <font color="#550000" size="-1">
        <i>Zoran Kadelburg</i>
      </font>
    </p>
    <p align="right">&#160;</p>
    <p>
      <a href="biblio.ps" target="glav">
        <font color="#990000" size="+1">Bibliografija</font>
      </a>
    </p>
    <p>
      <font color="#550000" size="-1">
        <a href="../desni.htm">POVRATAK</a>
      </font>
    </p>
  </body>
</html>
